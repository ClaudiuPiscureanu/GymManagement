Personal trainer digitale

Si vuole realizzare un’applicazione per consentire, ai personal trainer di una palestra, di gestire le schede degli esercizi dei propri clienti.

Ciascun utente della palestra è associato ad un personal trainer di riferimento. Questi potrà redigere una scheda di allenamento personalizzata per ciascun utente, scegliendo gli esercizi e i macchinari da utilizzare in un insieme definito dal proprietario della palestra. Per ciascun esercizio, il personal trainer indicherà anche il numero di serie e ripetizioni dell’esercizio.

Periodicamente, quando viene redatta una nuova scheda di esercizi, la scheda precedente viene archiviata. Questa sarà ancora consultabile dagli utenti, ma essi potranno “interagire” solo con quella corrente.
Gli utenti della palestra possono infatti accedere all’applicazione e mostrare quali sono gli esercizi che devono svolgere in una sessione di allenamento. Il sistema mostrerà l’esercizio e la serie corrente, permettendo all’utente di contrassegnare un dato esercizio come completato. L’atleta ha la possibilità di saltare un esercizio, anche se cominciato, e passare al successivo.

I personal trainer possono generare un report che mostra, per tutti i clienti a loro assegnati, quanti sono gli allenamenti sostenuti in un intervallo temporale richiesto, qual è la percentuale di completamento delle schede di allenamento in ogni sessione di allenamento e quanto tempo è durato ciascun allenamento.


